<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
  <p>12 ሰዓት ሲል አላርም ይጮሐል በተመስጦ እንቅልፍ ውስጥ የነበረው ናቲ የአላርሙን ድምፅ ሰምቶ ይገላበጣል፡፡ እንደምንም እጁን ዘርግቶ አላርሙን ካጠፋው በኃላ በውስጡ መናገር ይጀምራል፡፡</p> 
  <p>“ኢይ ………..ደሞ ነጋ” አላርሙን ከዘጋ በኃላ በተጫጫነ ስሜት 
    </p> 
    <p>“ኢጭ አሁንስ ቀኑን ሁላ መለየት አቃተኝ፤ እንድ አይነት ቀን”እያዛጋ “ምን እንደሚሻለኝ አላውቅም”</p>
    <p>በመሰላቸት ስሜት ውስጥ </p>
    <p>በረጅሙ ተንጠራርቶ ከአልጋው ተነሳና ወደ ሎከሩ ሄዶ ከፈተው፤ ፎጣውን ከሎከር ውስጥ አንስቶ ትከሻው ላይ አደረገ ፤ የጥርስ ብሩሹን አንስቶ የጥርስ ሳሙና ካረገበት በኃላ </p>
    <p>“ሁሌ ግን አንድ አይነት ህይወት መኖር እንዴት ይሰለቻል፡፡ አዲስ ነገር የሌለው ህይወት እንዴት ያስጠላል፡፡”</p>
    <p>ከዩኒቨርሲቲው በአንዱ ካፍቴሪያ ቁርሱን ከባንኮኒው ላይ ተቀብሎ ወደሚመገብበት ቦታ ይዞት እየሄደ </p>
    <p>“የበላና የተማረ ወድቆ አየወድቅም ትላለች ምስጊኗ እናቴ” እያለ ወደ መመገቢያው ቦታ ይደርሳል፡፡ ቁርሱንም መብላት ጀመረና</p>
    <p>“ግን እውነት የሰው ልጅ የሚኖረው በመብላትና በመማር ብቻ ነው? የኸው እኔ ከድሮም ጀምሮ እየበላሁና እየተማርኩ ነው፤ ምን ለውጥ አመጣሁ?”</p>
    <p>ቁርሱን መብላት ጨርሶ ወደ ቤተ መፃህፍ እየሄደ</p>
    <p>“ቆይ ግን በትላትና እና በዛሬ መካከል ያለው ልዩነት ምንድነው? የኖርኩትን የምኖር ከሆነ ለምን ዛሬ መኖር አስፈለገ? ሰኞ ማክሰኞ ብሎ መቁጠር ፣ መስከረም ጥቅምት፣ 2014 2015፣ የዕድሜን ቁጥር ለማመልከት ብቻ ነው? እኔ አሁን ከ20 ዓመት በላይ ኖርኩነው የምለው ወይስ 1 አመት 20 ጊዜ ደጋገምኩ ነው የምለው?” እያለ በመገረም ስሜት ውስጥ ራሱን እየጠየቀ ወደ ቤተ መፃህፍት ገባ፡፡</p>
    <p>“ዝም ብሎ የድግግሞሽ ህይወት፣ ዝም ብሎ የተስፋ ህይወት፣ ዝም ብሎ የምኞት አረንቋ ውስጥ መባዘን፡፡ ሁልጊዜ በነገር ውስጥ እኖራለሁ ዛሬ ግን የለሁም!”</p>
    <p>“ኦፋፋ በለው ደግሞ መሸ ቀኑ እራሱን መደጋገም ቀጥሎአል” አለ በድካም ስሜት ውስጥ
        “ከምንም በላይ ግን የሚያናድደኝ ነገም እንዲህ መሆኑን ሳስብ ነው !”</p>
        <p>“ህይወት ግን በቃ ይህ ነው? የምር ግን የተፈጠርኩት ይህን ለመኖር ነው? ጠዋት መነሳት፣ ምግብ መብላት፣ትምህርት መማር፣ከጓደኞቼ ጋር ማሳለፍ፣ ከዚያ መተኛት፡፡ በቀጣዩም ቀን ተመሳሳይ ነገር ማድረግ ቀኑ ተመሳሳይ፣ ሳምንቱ ተመሳሳይ፣ ወሩ ፣ዓመቱ፣ . . .  እድሜ ከመጨመር ውጪ ምን አዲስ ነገር አለው ?” አለ በመሰላቸት ስሜት ውስጥ </p>
        <p>“ሰው እንዴት በምኞች አለም ብቻ ይኖራል? ደስ የሚለውን ቀን መቼ ነው መኖር የሚጀምረው? እኔስ የማልቆጭበትን ቀን መኖር የምጀምረው መቼ ነው? ሰው ሆኜ የምኖረው መቼ ነው?” እያለ በግርነምት ስሜት እራሱን መጠየቅ ቀጥሏል፡፡ </p>
        <p>“መቼም አሁን ሰው ነኝ አልልም ? ሰው ያሰበልኝ ምንድነው? ጠዋት ተነስቼ የሚበላ መፈለጌ?አብሬ መሆናቸውን ጓደኞች መፈለጌ ?የምፈልገውን ለማሳካት ወደዛ ወደዚህ ማለቴ ነው ሰው ያስባለኝ? ይህንንማ እንሰሳትም ይኖሩታል ለሆዳቸው በየቀኑ ይኖራሉ ማህበራዊ ህይወትም አላቸው በትላንትና እና በዛሬ መካከል  ለነሱ ልዩነት የለውም ፡፡ ልክ እንደእኔ ! ታዲያ እኔም እንደእነሱ ነኝ ማለት ነው? ”</p>
        <p>“ኦ. . . .ኦ . . .  አይመስለኝም ! ለእንደዚህ ዓይነት ህይወት እማ አልተፈጠርኩም፡፡ እንዴ ሰው እማ ከእንሰሳት ይለያል” አለ በመናደድ ስሜት ውስጥ</p>
        <p>“መቼም ታሪክ ይህን አይደል የሚነግረን፡፡ አለማች ላይ ሰው ሆነው የኖሩ ሰዎችን በታሪክ አይቻለሁ፡፡ ለምሳሌ እንደ ማንዴላ ህይወቱን አሳልፎ ሰጥቶ ለነፃነት የታገሉ፣እንደማዘር ትሬዛ ያለውን ያካፈለ፣ጊዜውንና ሀብቱን ሰጥቶ ለድሆች የቆመ ፡፡እንዴ አለ ስንት ሰው እንደነ ሰለሞን በጥበብም በሀብትም በዝናም የታወቁ ፡፡ በኔስ ዘመን ቢሆን ወጣትነታቸውን ፣ጊዜአቸውን ፣ገንዘባቸውን ፣እውቀታቸውን ለሰዎች አሳልፈው ሰጡ እንደ ቢኒያም ሜቅዶንያ አይነት ሰዎች አሉ፡፡” </p>
        <p>“አንዳንዴ እራሴን አብረውኝ ባሉ ጓደኞች ልደብቅ እሞክራለሁ ግን ሰውን ከሰው መደበቅ ይቻል ይሆናል እንጂ ሰውን ከራሱ ሰውን ከውነታው መደበቅ አይቻልም ሆኖ  መሸሻችንን አናቆምም ከተደጋጋሚ የህይወት ስልችት ሩጫ ከሰውነት ባርነት ውስጥ መዘፈቅ ማለቂያ የለውም፡፡ ቆይ አዲስ ነገር ያለው የት ነው? እውነት አዲስ ነገር ያለው ሰዎች ውስጥ ወይስ እኔ ውስጥ? ኦፋፋ . . . ግን እነሱም እንደኔ  ደባቂ የሚፈልጉ የመሳሰሉ ሁላችንም በራሳችን ዓለም ውስጥ ተፍተናል” ብሎ ባሳብ 7 ጓደኞቹን ይለያል፡፡</p>
        <p>“ግን አሁን የማስበው ነገር እኔ ብቻ ኝ የማስበው? እነሱም አያስጨንቃቸውም ? እንደእኔ የእግር እሳት ሆኖ አያቃጥላቸውም ? ብሎ ለመታዘብ ስሜት ውስጥ ይጠይቃል፡፡”</p>
        <p>“ለምን የእኔ ህይወት ዋጋ አጣ? በየቀኑ እራሳቸውን በሚደጋግሙ ቀናቶች ውስጥ ተውጦ ለምን ዋጋ ቢስ ሆነ ቀናቶች እንደሆን መደጋገማቸውን አያቆሙም፡፡ጠዋት ነግቶ ማታ ይመሻል፣ወይ ይሞቃል ወይ ይበርዳል፣በጋ ይሆንል ከዚያ ክረምት ከዚያ ደግሞ በጋ ይሆናል፡፡መቼስ በፈጣሪ ስራ ገብቶ ተፈጥሮን መቃወም አይቻልም፡፤ ግን በእኔ ውስጥ የሚደጋገሙ ቀናቶችን ለመቀየር እና ይህን አሰልቺ ኑሮ  ለአንዴ እና ለመጨረሻ ጊዜ ለመገላገል እኔ እዚህ ቦታ  መገኘት ትርጉሙን መፈለግ አለብኝ፡፡ ጠሪዬ የጠራኝ የተጠራሁበት ምክንያት ቢኖረኝ ነው እሱን ፈልጌ ማግኘት አለብኝ ያኔ ደስተኛ እሆናለሁ ! ”</p>
      
</body>
</html>